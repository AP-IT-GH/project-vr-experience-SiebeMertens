# One-pager: Escape Of Death – AI-gedreven VR Survival Game

## Team
- Siebe Mertens
- Bunyamin Sanatci
- Joel Ngoma
- Salih Bouzian

## Titel
Escape Of Death: Overleef de jacht van een AI-gedreven killer in een VR-omgeving

## Draaiboek van de VR-simulatie
De speler bevindt zich in een virtuele omgeving bestaande uit vier kamers. In 1 van de kamers is een ontsnappingssleutel te vinden. De speler moet deze sleutel vinden om te kunnen ontsnappen via de uitgang. Tegelijkertijd jaagt een AI-agent (de killer) op de speler. De agent navigeert door de kamers, ontwijkt obstakels en probeert de speler te vangen. De speler kan vrij rondlopen, objecten vastnemen en de omgeving verkennen maar moet steeds alert blijven voor de naderende killer. Zodra de speler de sleutel en de hamer vindt en de uitgang bereikt zonder gepakt te worden, wint hij het spel. Wordt de speler gevangen, dan is het spel voorbij.

## Meerwaarde van de AI-component
De AI-agent voegt een dynamisch en onvoorspelbaar element toe aan de game. In tegenstelling tot een vaste of gescripte tegenstander, past de AI zich aan het gedrag van de speler aan en leert hij efficiënter te jagen. Dit zorgt voor een steeds uitdagendere ervaring. In dit project wordt gebruikgemaakt van een Single-Agent reinforcement learning aanpak waarbij de killer-agent leert door beloningen te ontvangen voor het vangen van de speler en strafpunten voor inefficiënt gedrag. Zonder AI zou de tegenstander voorspelbaar zijn en snel zijn uitdaging verliezen.

## Waarom Virtual Reality?
Virtual reality maakt de ervaring veel intenser en meeslepender. De speler wordt volledig ondergedompeld in de virtuele wereld wat het gevoel van spanning en urgentie versterkt. Het zoeken naar de sleutel en hamer en het ontwijken van de killer voelt realistischer aan omdat de speler fysiek rondkijkt en beweegt.

## Interactie
De speler navigeert door de kamers met VR-controllers, kan objecten oppakken en manipuleren, en moet actief zoeken naar de ontsnappingssleutel en een hamer. De AI-agent reageert op de positie en acties van de speler waardoor elke speelsessie uniek is. De interactie draait om het balanceren tussen verkennen, verstoppen en snel reageren op dreiging wat zorgt voor een spannende en interactieve gameplay-ervaring.